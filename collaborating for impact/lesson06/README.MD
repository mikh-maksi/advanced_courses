# Формування ідей проекту
Будь-який проект починається з ідеї.  
Ідея - це набір закономірностей та відношень зовнішнього світу, спрямовних на його перетворення.  
Наприклад: Ідея магазину - продавати людям товари.  В цій ідеї продаж товарів людям - це процес обміну товарів на гроші з метою отримання прибутку зі сторони власника магазина і задоволення потреб зі сторони покупців. В результаті даного процесу світ зміниться (люді отримають товари, власник - прибуток, а продавець основу для отримання заробітної платні).  


**У будь-якої ідеї є:**
* закономірність або відношення, що не стосується самої ідеї. Зазвичай визначається дієсловом  (навчання, надання захисту, відображення). 
* об'єкт дії - певна частина світу. Зазвичай визначається іменником.
* перетворення світу, як реалізація ідеї.  

Ідея школи - навчання дітей.
Ідея бомбосховища - надання захиту людей від бомб.
Ідея малюнку - відображення художником свого бачення реальності.
Ідея стільця - надання опори людині при сидінні.  

Ці ідеї не є однозначно сформульованими і ви можете сформулювати ідеї відповідних предметів і явищ по своєму.  

### Завдання.
* сформулюйте власні варіанти ідей школи, бомбосховища, малюнку та стільця.
* сформуйте перелік з 4 предметів, що ви зараз бачите; спробуйте сформулювати ідеї цих предметів.  
  
Здатність визначати ідеї предметів, явищ, процесів є важливим кроком для розвитку продуктивної творчості (коли ви генеруєте ідеї, що можуть бути використані для досягнення визначеної цілі).  
  
**Проект**  - тимчасове підприємство, спрямоване на створення на створення унікального продукту, послуги або результату.  
  
Тобто проект, це певна організація, що обмежена в часі і спрямована на отримання нового результату.  Можна сказати, що проект - це реалізація ідеї за певний період часу.  

Тобто в будь-якого проекту в основі є ідея, для реалізації якої необхідно створити певну організацію (сукупність люей), які будуть реалізовувати ідею проекта певний час з метою отримання результату.  
  
Приклад зв'язку ідеї та проекту
Ідея проекту - це сісти на стілець.
План проекту:
* Увійти до кімнати
* Побачити стілець
* Підійти до стільця
* Відтягнути стілець від стола, щоб було місе де сісти
* Сісти на стілець
* Підсунутися до стола, щоб було зручно.

Як бачимо - ідея це лише опис основної дії, а проект - це велика кількість дій, які реалізують означену ідею.


### Завдання

Опишіть план проектів, що реалізують наступні ідеї:  

* Увімкнення комп'ютера
* Пограти в улюблену гру
* Подивитись найближчий матч збірної України.

## Проекти зі створення програмного забезпечення
Створення сайту, Інтернет-магазину, веб-додатку - це проекти зі створення програмного забезпечення Web-середовищі.  
  
Такий тип проектів має визначену структуру, яку задає технологічний стек - Web.  
Якщо взяти типовий проект зі створенню веб-орієтовного програмного забезпечення то можна відзначити такі елементи:
* **Структура сайта** - перелік або ієрархічна структура його сторінок, для реалізації зручно використовувати майд-карту  

* **Прототип** - схема розміщення елементів на сторінці. Можуть використовуватися сервіси https://wireframe.cc/, https://www.drawio.com/, https://www.figma.com/, https://miro.com/, інші

* **Опис функціональності** - для кожного функціонального елемента на прототипі підготовлений опис того, як працює цей елемент.

* **Дизайн** - графічне рішення, тобто картинка, що відповідає створеному прототипу.

* **Front-end** - HTML/CSS-шаблон, що відповідає дизайну, а також JavaScript-програма, як робить шаблон динамічним та/або отримує дані від серверу (з ендпоїнтів).

* **Back-end** - база даних та набір серверних програм, які отримують запит і надають відповіді через ендпоінти (адреси сторінок, які отримують запити від Front-end частини і надсилають їй відповіді, зазвичай в форматі JSON).

* **Тестування** - перевірка відповідності дизайну до прототипу, роботи Front-end та Back-end відповідо до опису функціональності.

* **Наповнення контентом** - внесення коненту на створений сайт.


## Послідовність дій для розробки та реалізації проектів із реалізації Web-орієнтованого прогрманого забезпечення.
Ми познайомилися зі тим що таке проект, а також із типовою структурою проекту з розробки Web-орієнтованого прогрманого забезпечення (сайту, Інтернет-магазину, веб-додатку).  Проте просто описати ідею, створити послідовність дій, підготувати та реалізувати кожний етап зі створення програмного забезпечення для успішності проекту недостатньо. Проект, який ми створюємо має бути цікавий людям.  
Для того щоб зорієнтувати майбутній проект на потребу його цільовій аудиторії існує ефективний бізнес-фреймворк: Value Proposition Canvas.  
Його використання дозволяє сформувати поиціонування вашого майбутнього продуктк так, щоб він був цікавий його потенційним користувачам.  
  
Для реалізації **Value Proposition Canvas** нам необхідно визначити цільову аудиторію, тобто групу людей, на яку буде спрямована наша пропозиція.
Далі – уявити цю групу: чим вони займаються, що хотять, які проблеми їх хвилюють. Після того, як в уяві розробника ціннісної пропозиції буде сформований образ цільової аудиторії йому варто записати відповіді на наступні питання:

* Якими є задачі цільової аудиторії: те, що представники цільової аудиторії роблять щодня?
* Які болі (негативні емоції, витрати, тощо) виникають в представників цільової аудиторії в процесі виконання ними повсякденних задач?
* Які вигоди хотіли б отримати представники цільової аудиторії, для кращого виконання повсякденних задач.
* Які болевгамовуючі варто можна надати представникам цільової аудиторії щоб звести нанівець вплив негативних факторів. 
* Які генератори вигід можна надати представникам цільової аудиторії, щоб вони отримали бажане.
* Поєднайте запропоновані болевгамовуючі та генератори вигід в описі вашого продукту.
  

  Виконавши наведені вище дії людина, що приймає рішення формує зв’язок його продукту із повсякденними задачами його цільової аудиторії. Саме зв’язок із повсякденними задачами є вкрай важливим, адже поведінку людей в короткотривалій перспективі можна вважати сталою. А це означає, що на покупку запропонованого продукту буде працювати вже сформована мотивація.


### Завдання
* сформулюйте свою сферу інтересів
* сформулюйте ідею веб-орієнтованого проекту в сфері ваших інтересів (сайт, Інтернет-магазин, веб-додаток).
* опишіть ваш майбутній проект
* підготуйте структуру сайта, прототипи для кожної сторінки та опис функціональності.







