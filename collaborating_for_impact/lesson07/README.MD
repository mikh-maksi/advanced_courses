# Лідерство
**Лідер** – це людина, яка має позитивний вплив на інших людей, які визнають і поважають його.  
Тобто лідер - це людина, яку група людей (послідовники лідера) визнають такою, що виражає їх інтереси.  
  
**Лідерство** - можна описати як те влада над людьми, яку люди визнають добровільно.  Зазвичай, формується на базі довіри, що, в свою чергу, базується на попередніх результатах лідера.  
  
Ідеальна структура організації, коли лідерство відповідає формальній структурі.  
В ефективних організаціях членів команд з лідерськими якостями призначають лідерами команд - Team Lead.  
Така посада не є виключно адміністративною, а, скоріш, вона дозволяє більш якісно розвивати команду.
  
А як стати лідером в своїй команді?  
  
Для відповіді на це питання розберемо характеристики лідера, та те, як можна сформувати в собі відповідні якості:
* здатність до прийняття відповідальних і складних рішень, готовність нести за них належну відповідальність;
Для того, щоб пиймати відповідальні та складні рішення дуже важливо мати адекватну картину світу: розуміти те, які ресурси має особа, що рішення приймає та команда, яка буде ці рішення реалізовувати.  Для цього важливо навчитися керувати власною мотивацією, часом та грошима. А також розвивати власну кваліфікацію. І, відповідно, мати розуміння стосовно мотивації, часу, грошей та кваліфікації команди.  
**Відповідальність** - це свідоме ставлення того, що відбувається.  Тобто відповідальність - наявність свідомої відповіді на ті питання, які ствавить життя.  Відповідно "нести відповідальність" означає свідомо давати оцінку тому, що відбувається і приймати рішення, виходячі з цієї оцінки.

* турбота про загальне благо і користь людей, а не про особисту вигоду;
Лідер має для себе сформувати розуміння те, що успіх команди - це і його успіх також.  І це має бути не тільки сама позиція, але й реально зростання команди дозволяє зростати і її лідеру.

* здатність вести за собою людей на абсолютно добровільних засадах;  
це є визначенням лідерства. Але для того, щоб команда слухала лідера його пропозиції мають бути ефективними і ця ефективність має підтверджуватися реальними результатами.  Якщо дії лідера ведуть до очікуваного результату - його авторитет посилюється, а якщо ні - то послаблюється.

* володіння харизмою і природною силою впливу;
"харизма" та "природна сила впливу" - це негативні визначенні, якщо їх прийняти на віру виявиться, що лідером можна лише народитися. Насправді людина впливає на інших тоді, коли вірить в те, що говорить з одного боку. І те, що вона говорить реально здійснюється - з іншого. Тоді її внутрішні прояви відповідають зовнішнім.  Це і є основою впливу.  
Для досягнення такого результату лідер має працювати із власними переконаннями: позитивні посилювати, а свої негативні переконання змінювати на позитивні. Без такої постійної роботи неможливо сформувати значущу силу впливу на інших.  
Також важливим фактором впливу є демонстрація зв'язку поточних справ з цінностями та майбутнім.  
Такий прояв буде позитивним, якщо людина реально вірить в такий зв'язок і контролює його наявність і, відповідно, негативним, якщо ні.  Люди, які користуються таким прийомом є популістами.

* наявність довіри до лідера з боку групи та сильного авторитету;
Довіра - це очікування, що дії іншої людина будуть вести до збільшеня ресурсів людини, що довіряє.  
Відповідно формування довіри лідером - це стала демострація дій, які ведуть до збільшення ресурсів команди.  А для того, щоб це було саме так лідер має думати інтересами команди в цілому і кожного її члена окремо.  
* вміння визнавати помилки і бажання брати відповідальність за поразки на себе, шукати в цьому особисті прорахунки.  
Це єдина вірна стратегія поведінки в команді - адже помилки відбуваються у кожного. Але якщо зроблені висновки, тобто помилки визнані та прийняті рішення, що унеможливлюють такі помилки в майбутньому, то об'єм ресурсів команди зросте.  
  
## Лідерство
Наукова література описує велику кількість теорій лідерства.  Зазвичай, кожна теорія, виділяє окрему частинку лідера та описує її.  При цьому всі наступні - можуть спиратися на попередню, заперечувати її, або відкривати нові грані лідерства, які не пов'язані з існуючою теорією.  
Всі теорії лідерства можна розділити на три велики групи: орієнтовані на персону лідера, орієнтовані на відносини між лідером та послідовниками, орієнтовані на послідовників
  
### Теорії лідерства орієнтовані на персону лідера
|Назва теорії|Допущення|Результати|Обмеження|
|---|---|---|---|
|Теорії великої людини|Лідерами народжуються, а не становляться. Для того, щоб бути лідером, необхідно мати вроджені якості|Необхідними вродженими якостями лідерів є: харизма, інтелект, свобода, політичні навички|Досліджувалися лідери лише з декількох сфер діяльності (військові, політики). **Неможливе застосування для розвитку лідерів**, тому що робиться акцент на спадкоємності лідерських якостей |
|Теорії особистих якостей|У різних сферах існують набори особистих якостей, які відрізняють лідерів від інших членів груп|Сформульовані списки особистих якостей лідерів (наприклад, «велика п’ятірка») відповідно до демографічних характеристик. Дані списки включають майже усі позитивні прикметники|Неможливість обрати ключові через занадто широкого кола якостей особисті якості розглядаються без уваги до контексту (ситуацій або послідовників)|
|Поведінковий підхід|Поведінку лідерів можна вимірювати та відслідковувати її вплив на ефективність роботи. Існують певні патерни поведінки, які можна об’єднати у стилі лідерства |Створення 2-факторних моделей аналізу поведінки лідерів (відношення до результату та відношення до людей)|Відсутність науково аргументованих доказів стилю, який вважається найбільш ефективним у теорії дослідження (високий акцент на задачі та відносини) Двох факторів замало задля валідного відображення процесу лідерства.|
|Інтегровані моделі лідерських якостей, поведінки та ефективності |Ефективність лідерів залежить від особистих якостей та моделей поведінки. |Особисті якості та моделі поведінки пояснюють близько 30% ефективності лідерів. Моделі поведінки мають більшу прогностичну силу, ніж особисті якості, проте інтегрована модель надає більш точніші результати|Для збору даних щодо лідерських якостей та моделей поведінки не бралися до уваги дослідження у сферах етичного лідерства та лідерства-служіння, дослідження було побудовано виключно на матеріалах щодо теорій, які стосуються ієрархічних процесів.|
|Психодинамічний підхід|Розуміння глибинних особливостей власної особистості та своїх колег допомагає ефективніше взаємодіяти|Він підкреслює відносини між лідером та послідовником, транзакція між цими двома особами - універсальність цього підходу. Також він підкреслює необхідність особистого розуміння з боку лідера, а також послідовника - це перешкоджає маніпулятивним методам лідерства |Цей підхід базується на клінічних спостереженнях та лікуванні осіб із серйозними труднощами - суб'єктивна природа висновків клінічних психологів (також культурні упередження) |
|Ситуаційний підхід|Немає лідерських стилів, які є ефективними в усіх ситуаціях з окремої групою послідовників|ефективність використання лідерських стилів залежить від ситуації, рівня структурованості задач, рівня зрілості послідовників, організації та інших зовнішніх факторів. Різні стилі лідерства можуть застосовуватися на різних рівнях організації.|дослідження більшою мірою ґрунтуються на теоретичних припущеннях без валідного практичного підтвердження концепція рівнів зрілості підлеглих є занадто спрощеною (залежить усього від декількох факторів) Більшою мірою дослідження стосується теорії менеджменту, а не лідерства |
|Біологічні підходи до лідерства|Дослідження якості та поведінки лідера,  використовуючи застосування соціальної когнітивної нейронауки для вивчення механізмів людського мозку в пізнанні, емоціях та поведінці.|Завдяки широкомасштабним дослідженням сформовані компетенції емоційного та соціального інтелекту|Дослідження проводяться лише у лабораторних умовах та при наявності спеціального обладнання. Результати досліджень високою мірою залежать від обраних дослідниками інструментів опитування та аналізу результатів|


### Теорії лідерства, орієнтовані на відносини між лідером та послідовниками


|Назва теорії|Допущення|Результати|Обмеження|
|---|---|---|---|
|Трансакційне та трансформаційне лідерство|Основна мета лідера-побудова відносин з послідовниками на основі принципів та цінностей.
Існують компетенції, які відрізняють найбільш ефективних лідерів.|Визначені компетенції трансакційних та трансформаційних лідерів.
Методи «батога та пряника» менш ефективні порівняно з  коучингом та поширенням спільного бачення. Методи аналізу ситуацій та поведінки послідовників менш ефективні за лідерство на основі поширення бачення|Базою для дослідження є інформація щодо лідерів вищої управлінської ланки Модель трансакційного лідерства надає незначні поради лідерам, які повинні збалансувати допомогу працівникам досягнути їхньої мети з досягненням  групових цілей.|
|Leader-member exchange theory (Теорія обміну лідер-послідовник)|Лідерство є трьохгранним конструктом, який одночасно залежить від врахування особливостей персони лідера, послідовників та відносин між ними|Обґрунтована концепція двосторонніх відносин від послідовником та лідером, доведено, що покращення комунікацій між лідерами та послідовниками позитивно впливає на результати діяльності |Розподіл членів колективу на тих, хто входить у внутрішній круг відносин лідера та послідовників, та тих, хто є аутсайдерами, негативно впливає на загальний емоційний стан колективу|

### Теорії лідерства, орієнтовані на послідовників
|Назва теорії|Допущення|Результати|Обмеження|
|---|---|---|---|
|Лідерство-служіння|Ефективне лідерство проявляється не через особисту харизму, а через служіння іншим. Досягнення добробуту організації стає можливим через орієнтацію лідера на створення відносин безпеки та служіння послідовникам.|Визначені компетенції для ефективного лідерського служіння. Досягнення добробуту організації стає можливим через орієнтацію лідера на створення відносин безпеки та служіння |Сфокусованість на дослідженні одного типу відносин між лідером та послідовниками, без урахування зовнішніх обставин, специфіки робочих завдань та рівня розвитку послідовників|
|Shared leadership (спільне лідерство) |Лідерство відбувається на усіх рівнях організації і важливим є систематичне поєднання різних підходів|Емпірично доведений зв’язок між розподіленням ролі лідерства та високою ефективністю команд  при умові наявності чіткого спільного бачення, соціальної підтримки та зовншніх коучей|Відсутність розробленого фреймворку спільного лідерства задля масового використання |
|Team-leadership theory (теорія командного лідерства)|Баланс ролей та функцій у команді та поведінці лідерів є більш важливим для досягнення результатів за індивідуальні характеристики членів команд та лідерів|За допомогою емпіричних досліджень охарактеризовано відмінності між соло-лідерами та лідерами команд, розроблено модель компетенцій командного лідера та встановлені  9 ролей командного лідерства|Відсутні чіткі інструкції щодо того, як можна практично  розвивати командне лідерство|
|Латеральне лідерство|Задля здійснення лідерства непотрібно бути формальним керівником|Визначений перелік ситуацій, в якому латеральне лідерство є ефективним (крос-функціональні проекти;  процесні ланцюги створення цінності, в яких менеджери можуть бути лише посередниками; бізнес-партнерство)|Є ефективним в умовах побудови відносин з вузькопрофільними спеціалістами, продукт діяльності яких несе високу цінність (IT, маркетинг) та є недієвим у відносинах з фахівцями рутинної праці|
|Dispersed leadership (розпорошене лідерство)|Лідери колективу визначаються не через їх особисті характеристики, а через відносини з послідовниками|Встановлено зв’язок між поняттями «лідерство» та «лідер», їх спільні та відмінні риси. Обґрунтована емерджентність ролі лідера у командах  |Більшою мірою дослідження проводилися у спортивних командах|
|Distributed leadership (розподілене лідерство)|Загальні результати команди не є тільки сумою окремих вкладів кожного члену колективу|Розроблені фреймворки розподіленого лідерства, в яких робиться акцент на управлінні складністю, спонтанністю та багатогранністю відносин у колективі|Дослідження проводилися у школах або університетах під час навчання, а не виконання практичної діяльності|

Для кожного типу теорій лідерства є свої особливості і межі застосування.  
Зазвичай, чим більш розвинена команда тим більший акцент зміщується саме на команду і навпаки: команда з низьким рівнем розвитку може мати лідера, якому довіряє без перевірки (в тому числі через те, що члени команди не можуть здійснити таку перевірку через низький рівень розвитку когнітивних здібностей).  
  
||Орієнтовані на персону лідера|Орієнтовані на відносини між лідером та послідовниками|Орієнтовані на послідовників|
|---|---|---|---|
|Лідерство-це|Відповідна модель поведінки людини, що грає роль лідера|Процес взаємовпливу між декількома суб’єктами, який будується на довірі, повазі та взаємних зобов'язаннях|можливість та мотивація допомагати кожному управляти власною продуктивністю|
|Складові лідерської поведінки|Встановлення візії, надихання. |Створення міцних відносин з послідовниками; взаємне навчання та взаємовигідність|Посилення повноважень членів колективу, коучінг, фасилітація, розвиток послідовників|
|Переваги|Простота розуміння та застосування теорій. Фокус на найбільш мотивованих та спроможних членах організації-лідерах |Дає можливість отримувати високі результати у роботі з різними типами людей|Значно розширює варіативність дій членів організації та мінімізує людські ризики через сприяння розвитку послідовників та розкриттю їх  спроможностей|
|Недоліки|Невідповідність теорій реальним практичним умовам діяльності через сімпліфікацію припущень щодо факторів впливу на лідерську поведінку. Великий рівень ризику при неадекватному виборі лідера. |Задля побудови стійких відносин між лідером та послідовниками потрібно багато часу|Потребує високого рівня свідомості, мотивації та навичок не тільки від окресленої кількості лідерів, а від усіх членів організації.
Врахування потреб та мотивів «knowledge workers» (працівників знань)|
|Умови ефективності|Фізична праця, розумова праця низького рівня|Стабільність складу організації та зовнішнього середовища|Високий рівень послідовників, розумова праця|

## Завдання
1. Із якими типами лідерства ви стикалися в житті? Зробіть перелік відомих вам лідерів, який стиль лідерства вони сповідують (спираючись на теорії лідерства, із якими ви познайомилися).
2. Яка теорія лідерства вам ближче до душі? Для яких типів колективів вона більше підходить? Опишіть себе яе лідера.
3. Підготуйте самопрезентацію як лідера на 1-2 хвилини та зробіть виступ за цією презентацією.