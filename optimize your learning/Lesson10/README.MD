# Емоційний інтелект
Дана сфера - описує взаємодію між людиною та її підсвідомістю (емоціями). Дана сфера вкрай важлива бо людина не може відділити себе від емоцій з однієї сторони та її емоції не керуються на пряму вольовим зусиллям. Тобто, якщо вам сумно недостатньо подумати - мені вже весело, щоб змінити свій стан. Необхідно відповісти собі на певну кількість питань (прийняти рішення), які дозволять змінити ваш емоційний стан.  
  
**Саморефлексія** - це оцінка власних дій та думок, з метою зміни відношення до них. Тобто це може бути разова, незалежна дія. 
Емоційний інтелект - описує здатність людини керувати власними емоціями на постійній основі.  
  
Навичка розуміння власних емоцій та здатність керувати ними відкриває можливості для розуміння оточуючих та ефективного управління процесами та людьми в них.  
  
Існує декілька ключових досліджень сфери емоційного інтелекту.  В нашому занятті нам важливо познайомитися зі структурою емоціного інтелекту, що дозволить ефективно використовувати прийому для розуміння та управління власними емоціями та розуміння та впливу на емоції оточуючих.  
  
**Сприйняття емоцій** - здатність розпізнавати емоції (за мімікою, жестами, зовнішнім виглядом, ходою, поведінкою, голосом) інших людей, а також ідентифікувати свої власні емоції.  
Варто зазначити, що емоції - це та частина людина, яка має певну незалежність від свідомості люини. Тобто якщо планування, розрахунки, прийняття рішень, увага, вольові зусиля та моральні принципи - це те, що людина формує "на пряму". То, емоції, які в виникають у людини на пряму не залежать від неї.  І для того, щоб управляти емоціями необхідні спеціальні зусилля.  Проте ця певна незалежність можа грати як в негативну сторону, так і в позитивну. В негативну вона грає, якщо емоції знижуть рівень життєвих сил людини і в позитивному, якщо - підвищують.  
При цьому робота емоцій є сталою: якщо людина сформувала правельні реакції вони із нею будуть все життя.  Щось аналогічне відбувається тоді, коли людина працює із власною командою, будучи для неї лідером. По суті - вміння розуміти та керувати емоціями дозволяє з високою долею ймовірності ствероджувати, що аналогічна дія буде виконана успішно і при управлінні командою.
Саме тому, вкрай важливо пропрацьовувати роботу із власними емоціями.  

### Оцінка емоцій
Етап оцінки емоцій відповідає етапу оцінки розподілу ресурсів, який ми робили в перших заняттях. Тільки тоді ми оцінювали куди ми витрачаємо власний час, гроші, та на як ми оцінюємо власні результати в різних сферах життя.  
Для оцінки емоіцій - використаємо той самий графік на тиждень і відмітимо те, які емоції викликає кожний процес впродовж нашого тижня.  А також - позначимо які процеси в нас викликають негативні емоції, а які - позитивні.  
Таким чином - ми отримаємо загальну карту емоцій відносно нашого тижня.  

  
**Використання емоцій для стимуляції мислення** — здатність людини (переважно неусвідомлено) активувати свій розумовий процес, пробуджувати у собі креативність, використовуючи емоції як мотивації.  
  
Для кожної справи в нашому житті є та емоція, яка дозволяє досягати максимального рівня ефективності.  При цьому - у нас є механізм, який дозволить нам змоделювати і, завдяки цьому,оцінити рівень власної ефективності. Це - наша уява.  

Візьміть певний процес - та уявіть себе в ньому. При цьому - уявляйте себе в ньому радісним, сконцетрованим, ображеним, в розпачу... Ви зможете оцінити те, які емоції для процесу підходять, а які - ні.   
  
Для вашого тижня - визначіть ті емоції, які є найбільш ефективними у відповідних процесах.

**Розуміння емоцій** - здатність визначати причину появи емоції, розпізнавати зв'язок між думками та емоціями, визначати перехід від однієї емоції до іншої, передбачати розвиток емоції з часом, а також здатність інтерпретувати емоції у взаєминах, розуміти складні (амбівалентні, неоднозначні) почуття.  

Вкрай важливо розуміти, що негативні емоції є сигналізатором що щось іде не так. І, якщо вони виникають, вам необхідно вміти на них реагувати змінами у власному відношенні до процесу та в самому процесі. Позитивні - також є сигналізаторами, не менш важливо зрозуміти, а чому той чи інший процес чи результат викликає позитивні емоції для того, щоб ви змогли свідомо підтримувати такі емоції і робити так, щоб і в майбутньому отримувати результати, що їх викликають.  
  
Можно зробити таку аналогію, що емоції є нашою першою командою: яка може бути мотивованою та нас підтримувати або бути демотивованою і перешкоджати нам в досягненні мети. Тому розуміння власних емоцій - це якісний шлях для розуміння емоцій оточуючих.


**Управління емоціями** — здатність приборкувати, пробуджувати та спрямовувати свої емоції та емоції інших людей для досягнення поставленої мети. Сюди також відноситься здатність брати емоції до уваги при побудові логічних ланцюжків, вирішенні різних завдань, прийнятті рішень та виборі своєї поведінки.  
  
Можна виділити два типи інструментів управління емоціями - поточні і довгострокові.  
  
Поточні інструменти - це такі, які ми використовуємо в процесі, це вольові інструменти, інструменти переключення уваги: вам важливо не засміятися, коли це не відповідає ситуації, або не думати про складні ділові задачі, коли ви керуєте транспортним засобом.  Проте такі дії не вирішують протиріч ситуації та ваших емоцій.  
  
Довгострокові інструменти - це інструменти перебудови відношеня, усунення першопичини виникнення недоречних та некерованих емоцій.  Один з найпоширеніших інструментів - це формулювати письмово ваше відношення до певних процесів і подій. При чому спершу - ви фіксуєте ваше поточне відношення - те, яке викликає недоречні емоції. А далі - шукаєте та формулюєте заміну цьому.  Другий інструмент - це моделювання в уяві: після того, як ви сформулювали на електронному або паперовому носію твердження варто уявити їх. Адже образне мислення дає більше можливостей для врахування великої кількості факторів.  

## Етапи розвитку умоційного інтелекту
Розглянемо практичне значення даних рівнів емоціної компетенції людини.  
### Перший етап. Розпізнавання емоцій

**На першому рівні** важливо навчитися **розрізняти емоції** та давати їм визначення. Така дія аналогічна знанню геометрії - як для того, щоб вирішити геометричну задачу необхідно розуміти властивості геометричних фігур, так і для вирішення емоіцнийх задач необхідно розуміти властивості емоцій.  
  
Виділяють шість основних емоцій: радість, здивування, сум, гнів, страх і огиду.
Або десять фундаментальних емоцій:  цікавість, радість, здивування, гнів, горе, відраза, зневага, страх, сором та вина.  
  
Дуже важливо розуміти яку емоцію ви відчуваєте в певним момент часу і те, про що це сигналізує.  


### Другий етап. Використання емоцій для стимуляції мислення.
  
Для пояснення роботи із емоціями для стимуляції мислення запропонуємо наступну класифікацію емоцій: *позитивні*, це ті, які збільшують ресурс людини (зазвичай, це внутрішні сили, здатність щось робити) та *негативні* - відповідно такі емоції, що  зменшують ресурс людини.  
  
Саме відстажування негативних емоцій (зазвичай це сум, гнів, страх, огида, зневага, сором та вина) та робота з ними (прийняття рішень, які дозволяють позбутися їх) дозволяє не втрачати життєвих сил, які необхідні для виконання задач, які людина ставить перед собою.  
  
При цьому культивування позитивних емоцій (радість, цікавість, здивування) та умісність їх проявів дозволяє збільшувати рівень життєвих сил.  
  
Правильне налаштування на процес та використовування відповідних емоцій дозволяє досягати більших результатів. Наприклад, якщо викладач в класі буде випромінювати лише загаьну радість, без цікавості, а також не буде формувати це в настрій рішучості, то клас його не буде слухатись, а кожен буде займатися власними справами.  
Тобто окрім базових емоцій, для досягнення результату мають бути ще наслаштованість та спрямовані дії для досягнення результату.

### Третій етап. Розвиток власние емоційних компетенцій
Ті результати, які має людина є наслідками її навичок та здібностей. Для того, щоб збільшити власні результати необхідно збільшити рівень розвитку навичок та здібностей. 

**1. Усвідомлювати свої емоції (самопізнання)** , тобто мати змогу назвати те, що ми почуваємо, ідентифікація свого емоційного стану, настрою. Вміння помічати свої емоції дозволяє краще пізнати нас самих, чому ті чи інші емоції виникають в певний момент, про що вони сигналізують, яка їхня функція в конкретний момент. Люди, котрі краще розуміють свої почуття, приймають швидкі рішення, менше вагаються, готові чути свої істинні потреби і бажання, легше досягають бажаного.  
  
**2. Управляти своїми емоціями (саморегуляція)** – тобто володіти собою в певних ситуаціях, вміти при потребі визначити рамки свого впливу, заспокоїти себе, справитися з тривогою чи гнівом. Таке вміння розвиває адаптивність і стресостійкість, що дозволяє простіше проживати життєві виклики, труднощі.  
  
**3. Самомотивація** – вміння управляти власними імпульсами, тобто при потребі, відкладати задоволення і приборкувати моментні бажання, щоб досягнути більшого в майбутньому. Це вміння самостійно себе надихати, знаходити особисті сенси, ставити досяжні цілі і поступово рухатися до їхньої реалізації.  
  
**4. Емпатія, розпізнавання емоцій інших людей** – здатність враховувати почуття інших людей при прийнятті рішень, навик слухати і чути, дивитися і бачити емоційні стани, потреби інших людей. Таке вміння дозволяє ефективно впливати на команди, управляти персоналом, співпереживати і підтримувати.  
  
**5. Управління стосунками (соціальні навички)** – побудова здорових стосунків, вміння зацікавити людей, привабити їх на свою сторону, працювати в команді, вирішувати конфлікти, бачити сильні сторони людей і допомагати їм у реалізації цілей і планів, вміння створити в команді атмосферу довіри, вислухати, прийняти різні точки зору, знайти спільні точки дотику, вміння будувати довготривалі, здорові стосунки в парі.  
  
<img src = "ei.png">  